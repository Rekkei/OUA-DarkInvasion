# Takım İsmi
Unity 26

## Takım Rolleri 
* Özlem Güngör: Scrum Master
* Tuna Yavuz: Product Owner
* Efe Talha Oran: Developer
* Ozan Yılmaz: Developer
* Melisa Boz: Developer

# Ürün ile İlgili Bilgiler
## Ürün İsmi
Dark Invasion: The Last Hope of Shahyar Village

## Ürün Açıklaması
Dark Invasion: The Last Hope of Shahyar Village, oyuncunun kontrol edeceği bir ana karakterin düşmanlarla savaştığı bir maceraya odaklanmaktadır. Oyuncunun amacı, köyün ana merkezini korumaktır. Bunun için düşman saldırılarını durdurmak için kuleler inşa etmeli ve düşman dalgalarını yavaşlatmak için tuzaklar kurmalıdır. Her seviyenin sonunda oyuncu, içeriği rastgele belirlenen kartlardan birini seçerek oyun stratejisini belirler. Kart mekaniği şans faktörünü oyuna dahil ederek her seferinde farklı bir deneyim sunar. Bu kartlar oyuncuya kule ve tuzak inşa etmek veya güçlendirmek, ana karakterine ek özellikler sağlamak gibi çeşitli avantajlar sunabilir. Oyuncu, düşman dalgalarını savuştururken yeteneklerini kullanmalı ve stratejik kararlar almalıdır. Ayrıca, düşmanların merkezi ele geçirme girişimlerine karşı da dikkatli olmalıdır. Oyuncunun başarısı, köyün ana merkezini düşmanlardan koruyarak ilerlemesiyle ölçülür. Bu 3 boyutlu tower defense oyunu, strateji becerilerini test etmek, kule inşa etmek, tuzaklar kurmak ve rastgele kart mekaniğini kullanmak isteyen oyuncular için heyecan dolu bir deneyim sunmaktadır. Oyuncular, her seviyede yeni zorluklarla karşılaşacak ve farklı kart kombinasyonlarıyla oynamanın taktiksel avantajlarını keşfedeceklerdir.

## Ürün Özellikleri
Ürün özellikleri user storyler göz önünde bulundurularak kararlaştırılmıştır.
* Oyun Türü: Tower Defense
* Platformlar: Bilgisayar (Windows)
* Grafik Stili: 3D
* Kontrol: Fare ve klavye tuşları
* Hikaye Modu: Ana karakterin Şahyar köyünü canavarlardan koruma görevini yerine getirdiği temel oyun modu.
* Kule ve Tuzak Çeşitliliği:
    * Farklı türde kuleler ve tuzaklar: Her biri benzersiz yeteneklere, saldırı menzillerine ve hasar türlerine sahiptir.
    * Kule yükseltmeleri: Her seviye sonunda kazanılan deneyim puanlarıyla kuleleri güçlendirmek ve yeni özellikler eklemek için kullanılabilen yükseltme seçenekleri.
* Karakter Özellikleri:
    * Ana karakterin yetenekleri: Oyunda kullanılan karakterin özel yetenekleri ve saldırı gücü.
    * Karakter gelişimi: Her seviye sonunda kazanılan deneyim puanlarıyla karakterin yeteneklerini geliştirme.
* Düşman Çeşitliliği:
    * Farklı türde düşmanlar: Farklı saldırı özelliklerine, hızlara, dayanıklılıklara ve zayıflıklara sahip düşmanlar.
    * Boss düşmanlar: Zorlu boss düşmanlar, oyuncunun stratejisini ve becerilerini test eden özel düşmanlar.
* Seviye Tasarımları:
    * Çeşitli ortamlar: Farklı zorluk seviyelerine sahip seviyeler.
    * Oyuncunun kuleleri ve tuzakları yerleştirebileceği önceden belirlenmiş alanlar.
* Geliştirme Kartları:
    * Seviye sonunda rastgele gelen kartlar: Kule yükseltmeleri, yeni tuzaklar, karakter özellikleri veya diğer güçlendirmeler.
    * Şans faktörü: Kart mekaniğiyle rastgele gelen kartların oyuncunun stratejisini etkilediği şans faktörü.
* İlerleme Sistemi: Her seviye tamamlandığında, yeni seviyelerin kilidi açılır ve zorluk artar.
* İlerleme Kaydetme: Her seviye sonunda otomatik kaydetme sistemiyle ilerlemenin otomatik olarak kaydedilmesi.
* Ses Efektleri ve Müzik: Oyun atmosferini güçlendiren ses efektleri ve müzikler.

## Hedef Kitle
* Strateji Severler: Strateji oyunlarını sevenler, kulelerin ve tuzakların yerleştirilmesiyle düşman dalgalarını etkili bir şekilde durdurma becerisini kullanmaktan keyif alacaklardır.
* Tower Defense Hayranları: Tower defense oyunlarına özel bir ilgi duyan oyuncular, bu tarz oyunların karakteristiğini yansıtan mekanikleri ve zorlukları arayan bir kitle oluştururlar.
* Fantastik Dünya Meraklıları: Büyülü ve fantastik bir evrende geçen oyunlar ilgisini çeken oyuncular, oyunun hikaye ve atmosferine bağlanacaktır.
* Gelişim ve Strateji Tutkunları: Oyunun ilerleyen seviyelerinde karakter, kule ve tuzak geliştirme seçenekleri sunması, ilerleme ve strateji odaklı oyuncuları cezbedecektir.
* Casual Oyuncular: Tower defense oyunlarını daha rahat ve hafif bir deneyim olarak gören casual oyuncular da hedef kitlenin bir parçası olabilir.

## Ürün Hikayesi
Engin büyücülük yetenekleriyle bilinen Şahyar köyü, benzeri görülmemiş bir canavar saldırısına maruz kalmıştı. Köy halkı, gökyüzünün karanlıkla kaplandığı bir zamanda umutsuzluğa kapıldı. Büyücüler bile bu dehşet verici saldırıyı durdurmak için çaresiz kalmıştı. Fakat karanlığın kalbinden bir kahraman doğacaktı. Bir gün, kâhinlerin bilgeliğine sahip Orakçı Parviz'in gözleri, geleceği görmeye başladı. Şahyar köyünün kurtuluşunun Türk ordusunun şanlı komandosu Eren Aslantürk'ün ellerinde olduğunu fark etti. Bu kehanet, büyülü bir ışıkla parıldadı ve büyücüler, Eren'i bu zamandan alıp canavarlarla savaşması için çağırdılar. 

Eren, göz kamaştıran bir ışıkla sarıldı ve aniden Orta Çağ köyünde buldu kendini. Şaşkınlık içinde gözlerini etrafına dikti ve kendisini bekleyen zorlu görevi anlamaya çalıştı. Köyün ileri gelen büyücüleri yanına gelerek Eren'e seslendi. "Şahyar köyünün son umudu, kahraman Eren! Yalnızca senin cesaretin ve stratejik dehan ile bu savaşı kazanabiliriz. Büyülü kitabı al ve canavarlara karşı savaş!" dediler. Eren, büyülü kitabı eline aldığında, içindeki güç hemen hissedildi. Sayfalar, büyülü formlarla dolup taşıyordu ve Eren'e köyün korunması için gerekli olan tüm bilgileri veriyordu. Kulelerin yükseldiği, tuzakların örüldüğü ve büyülü yeteneklerin ortaya çıktığı bir dünya, Eren'in önünde açıldı. Ancak Eren, bu çağa hapsolmuştu ve kendi çağına dönüşü, Şahyar köyündeki zafere bağlıydı. Büyücülerle yaptığı anlaşmaya göre, Eren'in köyü canavarlardan koruması ve galip gelmesi durumunda, büyülü bir geçit açılacak ve Eren kendi çağına geri dönebilecekti.

Tek başına savaşa girişen Eren, cesaretinin meşalesini yaktı ve köyü canavarların pençelerinden korumak için mücadeleye başladı. Kulelerini stratejik noktalara yerleştirdi, tuzakları ustaca kurdurdu ve büyülü yeteneklerini düşmanlarına karşı kullandı. Her saldırı dalgası daha güçlü ve zorlu hale gelirken, kahramanımızın cesareti ve kararlılığı Şahyar köyünün kaderini belirleyecekti. Eren, büyülü kitaptan aldığı güçle canavarlara karşı üstün gelmek için savaşmalı ve köyü kurtarmalıydı. Stratejik zeka ve büyülü yeteneklerin kesiştiği bu dünyada çıktığı heyecan dolu yolculukta canavarlara karşı kazandığı her bir zafer hem kendisinin hem de köy halkının kurtuluşu anlamına geliyordu.

## Ürün Backlog
[Sprint 1 - Product Backlog](https://jeweled-ceres-178.notion.site/d386423a2a3f43e3a5d534b685b7a135?v=a53f842a74b9403680c1670fe573dd16&pvs=4)

[Sprint 2 - Product Backlog](https://jeweled-ceres-178.notion.site/5e0b08d75a3b41c1a741394ded1a76ee?v=3ab33d3b513a4457b0d8c779d1156a74&pvs=4) 

## Ürün Repo Detayları
Ekip olarak repo’muzun aslını Azure DevOps'ta tutuyoruz. Azure DevOps linkimizden dosyaları görüntüleyebilir, kodu inceleyebilir ve değişiklik geçmişini (branch, commit ve pull requestler) takip edebilirsiniz. 
[Azure DevOps repo linki](https://dev.azure.com/Unity26/_git/3DTowerDefense)

---

# Sprint 1
* **Sprint içinde tamamlanması tahmin edilen puan:** 69 puan

* **Puan tamamlama mantığı:** Backlog’da yer alan tüm taskler, user storyler temelinde oluşturulmuştur. Her bir task, işin büyüklüğünü ifade etmek için story point’ler ile değerlendirilmiştir. Bu değerlendirmelerde story point’ler Fibonacci dizisindeki sayılar kullanılarak atanmıştır. Fibonacci dizisi kullanılarak ölçeklendirme yapılması, artan sayılar arasındaki oransal değişikliğin bir süre sonra aynı kalması nedeniyle yaygın kullanılan bir yöntemdir. Her bir taske volume (büyüklük), risk & uncertainty (risk ve belirsizlik) ve complexity (karmaşıklık) faktörleri göz önünde bulundurularak belirlenen story pointler atanmıştır. Bu yaklaşım, projedeki tasklerin önemini ve zorluk seviyelerini göstermeyi amaçlar. Bu sayede, projenin zamanlaması ve kaynak tahsisi daha gerçekçi bir şekilde planlanmıştır.

* **Backlog düzeni:** Backlog’da bulunan issuelar, ilk sprint için planlanan user storyleri kapsayan tasklerin ana başlıklarını temsil eder. Her issue altında ilgili taskler ayrılmış ve düzenlenmiştir. Bu yapılandırma ile proje yönetiminde ve sprint planlamasında bir düzen sağlanmaktadır. Bu düzen, proje ekibine iş akışını daha organize bir şekilde takip etme ve projenin ilerleyişini izleme fırsatı sunmaktadır. Ayrıca, gelecek sprintlerin planlaması için de bir temel oluşturmaktadır.

* **Daily Scrum:** İletişimi kolaylaştırmak için, günlük Scrum notlarımızı Discord üzerinden takip ettik. Her gün düzenlenen sesli toplantılara katılım zorunlu olmasa da, birbirimize destek olmak için bir araya geldik. Ayrıca, her üç günde bir tüm takımın katılması gereken toplantılarda, sprint görevlerinin ilerlemesini ve harcamamız gereken eforu değerlendirerek kararlar aldık.
[Sprint 1 Daily Scrum Konuşmaları](https://docs.google.com/document/d/1BfrxzubV9GbWmTagoqoc9qtUe4r4qvIJG6tIQDB4wKA/edit?usp=sharing)


* **Sprint board update:**

![Sprint 1 board update](/Screenshots/Board-Update-Sprint-1.png)
![Sprint 1 burndown trend](/Screenshots/Burndown-Trend-Sprint-1.png)

* **Ürün ekran görüntüleri:**

![Script test sahnesi](/Screenshots/Script-Test-Sahnesi.JPG)
![Script test sahnesi oyun için ana karakter görüşü](/Screenshots/Test-Sahnesi-In-Game.JPG)
![Ana sahne genel bakış](/Screenshots/Main-Scene.JPG)
![Kule tür ve detaylarına odaklanmış ana sahne görüntüsü](/Screenshots/Main-Scene-Turrets.JPG)

## Sprint Review
* **Katılımcılar:** Özlem Güngör, Tuna Yavuz, Efe Talha Oran, Ozan Yılmaz
* **Sprint boyunca tamamlanan işler:**
    * Bir Tower Defense oyunu içerisinde bulunması gereken temel unsurları oluşturduk. Ana karakter, düşman türleri, kuleler ve oyun sahneleri için prototipler hazırladık.
    * Temel oyun mekaniği için bir prototip oluşturduk. Kule, ana karakter ve düşman savaş mekanikleri gibi temel özellikleri başarıyla uyguladık.
    * Oyunumuza basit bir kart mekaniği ekledik. Oyuncular, kulelerin yerleştirilmesi, güçlendiricilerin kullanılması veya özel yeteneklerin etkinleştirilmesi gibi eylemleri gerçekleştirmek için kartları kullanabilecekler.
    * Kart çeşitleri için küçük bir havuz oluşturduk. Bu havuzda farklı özelliklere ve etkilere sahip kartlar bulunuyor.
    * Oyunun kullanıcı arayüzünü tasarladık ve temel menülerin prototiplerini oluşturduk. Oyuncular artık oyunu başlatabilir ve sonlandırabilirler.
* **Sonraki adımlar:**
    * Sonraki sprintte, oyunun zorluk seviyesini dengeli hale getirmek için daha fazla test ve ayarlama yapmayı planlıyoruz. Kulelerin ve düşmanların güçlerini yeniden değerlendirecek ve oyunun ilerleyen seviyelerinde daha heyecan verici olmasını sağlayacağız.
    * Oyunun grafiksel unsurlarını ve görsel kalitesini geliştirmek için çalışmalar yapacağız. Oyunculara daha etkileyici bir görsel deneyim sunmayı hedefliyoruz.
    * Yeni fikirler ışığında eksiklikleri gidermek için prototiplerde ve tasarımlarda değişiklikler yapacağız. Ana karakterin yeteneklerini, düşman tiplerini ve kartları daha çeşitlendirecek, oyunun daha heyecan verici ve stratejik bir deneyim sunmasını sağlayacağız.

## Sprint Retrospective
* **Ne iyi gitti:**
    * Takım olarak, sprint boyunca iyi bir işbirliği ve iletişim sergiledik.
    * Her üye, belirlenen görevleri zamanında tamamlamak için çaba gösterdi.
    * İşlerin belirlenen süre içinde tamamlandığı ve sprint hedeflerine uyulduğu gözlemlendi.
    * Takım üyeleri arasında fikir paylaşımı ve yenilikçi çözümler üzerinde çalışma görüldü.
* **Geliştirilmesi gereken alanlar:**
    * Sprint planlama toplantısında takım olarak herkesin aktif rol aldığından emin olmalı ve sprint kapsamını ve story puanlarını developer ve tasarımcıların geri bildirimleri doğrultusunda belirlemeliyiz.
    * Takım olarak zaman yönetimi konusunda daha dikkatli olmalıyız. Görevlerin belirlenen süre içinde tamamlanması için ekip içindeki görev dağılımını daha iyi planlamalıyız.
    * Bazı durumlarda, iletişim eksikliği nedeniyle engellerle karşılaştık. İletişimi etkin hale getirmek için daha fazla çaba göstermeliyiz.

## Product Backlog linki
[Sprint 1 - Product Backlog](https://jeweled-ceres-178.notion.site/d386423a2a3f43e3a5d534b685b7a135?v=a53f842a74b9403680c1670fe573dd16&pvs=4) 

---

# Sprint 2
* **Sprint içinde tamamlanması tahmin edilen puan:** 118 puan

* **Backlog düzeni:**  Ürün backlogu içine açıklama olarak eklenmiştir. Lütfen, Sprint 2 product backlog linkinden kontrol ediniz.

* **Daily Scrum:** Sesli toplantılara ek, günlük Scrum güncellemelerimizi Discord üzerinden yazılı olarak takip ettik.
[Sprint 2 Daily Scrum Konuşmaları](https://docs.google.com/document/d/1BfrxzubV9GbWmTagoqoc9qtUe4r4qvIJG6tIQDB4wKA/edit?usp=sharing)


* **Sprint board update:**

![Sprint 2 board update 1](/Screenshots/Sprint2-Board-1.png)
![Sprint 2 board update 2](/Screenshots/Sprint2-Board-3.png)
![Sprint 2 burndown trend](/Screenshots/Sprint2-Burndown-Trend.png)

* **Ürün ekran görüntüleri:**

![Script test sahnesi](/Screenshots/Sprint2-TestScene.png)
![Script test sahnesi oyun için ana karakter görüşü](/Screenshots/Sprint2-InGame.png)
![Script test sahnesi oyun için bomba patlaması](/Screenshots/Sprint2-Game-Bomb.png)
![Ana sahne genel bakış](/Screenshots/Sprint2-MainScene.png)
![Kart mekaniklerine genel bakış](/Screenshots/Sprint2-Card-Mechanics.png)
![Açılış sahnesi](/Screenshots/Sprint2-OpeningScene.png)
![Açılış sinematiği görselleri](/Screenshots/Sprint2-Cinematic.png)

## Sprint Review
* **Katılımcılar:** Özlem Güngör, Tuna Yavuz, Efe Talha Oran, Ozan Yılmaz, Melisa Boz
* **Sprint boyunca tamamlanan işler:** 
    * İlk seviye tasarımı tamamlandı, düşmanların spawn olması ve karakterin basic attack ve yetenek kullanması koda entegre edildi. 
    * Sahne tasarımı ve giriş ekranı oyunun hikayesiyle uyumlu ve görsel olarak etkileyici bir şekilde yeniden tasarlandı.
    * Kart tasarımı ve mekaniklerinin kodlanması tamamlandı, oyunculara stratejik avantajlar sağlayacak şekilde içerik havuzu genişletildi.
    * Giriş sinematik tasarımı tamamlandı, oyunun hikayesini ve atmosferini başarılı bir şekilde oyuncuya anlatmak üzere tasarlanan görseller üzerine yazılar eklendi.
    * Karakter asseti entegre edildi ve yürüme, koşma ve idle animasyonları için denemeler yapıldı. Düşman karakterlerin assetleri belirlendi ve projeye aktarıldı, animasyon çalışmalarına başlanacak.
* **Sonraki adımlar:**
    * Oyundaki karakter, düşman ve kulelerin animasyonlarını oluşturacağız ve oyuna entegre edeceğiz. 
    * İlk seviyedeki sahneyi detaylandıracak, daha zengin bir atmosferin oluşturulmasını sağlayacağız.
    * Oyuncuların seçtikleri kartların ilgili metodlarla oyun mekaniklerine etki etmesini sağlayacağız.
    * Tasarlanan öğelerin, oyunun genel yapısı içinde entegrasyonunu ve uyumlu bir şekilde çalışmasını sağlayacağız. 
    * Oyuncuların oyunu başlatabilmek için giriş yapabilmesi ve veri yönetimi işlemlerinin gerçekleştirilmesi üzerinde çalışacağız.

## Sprint Retrospective
* **Ne iyi gitti:**
    * Ekip olarak karşılaştığımız zorluklara dayanışma içinde yaklaşarak, birlikte çalışarak ve destekleyerek başarıyla üstesinden geldik.
    * Sprint başlangıcında gerçekçi bir planlama yaparak, hedeflerimizi netleştirdik ve takvime uyumlu bir şekilde ilerledik.
* **Geliştirilmesi gereken alanlar:**
    * Bazı görevlerin zamanında istenilen hale gelmemesi nedeniyle takvimde kaymalar yaşandı. Bu durum, takımın genel performansını ve sprint hedeflerine ulaşma sürecini etkiledi.
    * Bir sonraki sprintte herkesin aynı ve yüksek tempoda çalışması bekleniyor. Görevlerin eşit şekilde dağıtılması ve takım üyelerinin sorumluluklarını zamanında yerine getirmesi konusuna vurgu yaptık.

## Product Backlog linki
[Sprint 2 - Product Backlog](https://jeweled-ceres-178.notion.site/5e0b08d75a3b41c1a741394ded1a76ee?v=3ab33d3b513a4457b0d8c779d1156a74&pvs=4) 

---

# Sprint 3
* **Sprint içinde tamamlanması tahmin edilen puan:** 150 puan

* ** Sprint içinde tamamlanan puan:** 150 puan

* **Backlog düzeni:**  Ürün backlogu içerisine açıklama olarak eklenmiştir. Lütfen, Sprint 3 product backlog linkinden kontrol ediniz.

* **Daily Scrum:** Günlük olarak gerçekleştirdiğimiz sesli toplantılara ek, günlük Scrum güncellemelerimizi Discord üzerinden yazılı olarak takip ettik.
[Sprint 3 Daily Scrum Konuşmaları](https://docs.google.com/document/d/1BfrxzubV9GbWmTagoqoc9qtUe4r4qvIJG6tIQDB4wKA/edit?usp=sharing)


* **Sprint board update:**

![Sprint 3 board update 1](/Screenshots/Sprint2-Board-1.png)
![Sprint 3 board update 2](/Screenshots/Sprint2-Board-3.png)
![Sprint 3 burndown trend](/Screenshots/Sprint2-Burndown-Trend.png)

* **Ürün ekran görüntüleri:**

![Script test sahnesi](/Screenshots/Sprint2-TestScene.png)
![Script test sahnesi oyun için ana karakter görüşü](/Screenshots/Sprint2-InGame.png)
![Script test sahnesi oyun için bomba patlaması](/Screenshots/Sprint2-Game-Bomb.png)
![Ana sahne genel bakış](/Screenshots/Sprint2-MainScene.png)
![Kart mekaniklerine genel bakış](/Screenshots/Sprint2-Card-Mechanics.png)
![Açılış sahnesi](/Screenshots/Sprint2-OpeningScene.png)
![Açılış sinematiği görselleri](/Screenshots/Sprint2-Cinematic.png)

## Sprint Review
* **Katılımcılar:** Özlem Güngör, Efe Oran, Tuna Yavuz
* Sprint 3 boyunca, jüriye sunmayı hedeflediğimiz 20 seviyelik Tower Defense oyunumuzu karar aşamasında belirlediğimiz tüm mekanikleri içerecek şekilde tasarlayıp uyguladık. Oyunumuz, entegre ettiğimiz mekaniklerin yanı sıra görsel ve ses tasarımıyla da zenginleştirildi. QA ve test süreçleri sayesinde performansı artırmak ve hataları düzeltmek konusunda önemli adımlar attık. Eldeki zaman ve kaynaklarla Sprint 3'te planladığımız tüm özellikleri tamamlayamadık. Diğer önemli mekaniksel ve tasarımsal özelliklere odaklanmak ve gerekli kalite kontrollerini sağlamak için çabalarımızı yoğunlaştırmak zorunda kaldık. Bu nedenle, kullanıcıların oyuna login olabilmesi için tasarladığımız adımları yetiştiremedik. Sonuç olarak, ilk günden bu yana hayalini kurduğumuz oyunu hayata başarıyla geçirebilmenin haklı gururunu yaşıyoruz.

## Sprint Retrospective
* Tasarımcı arkadaşımızın üstlendiği görevleri tamamlamaması ve mesajlara cevap vermemesi nedeniyle revize gerektiren işleri projede kullanamadık ve alternatif tasarımlar kullanmaya karar vermek zorunda kaldık. Aynı şekilde, bir developerımız, atanan görevi yerine getiremeyince ekiple olan iletişimini kaybetti. Oyunun tasarımı ilerledikçe, daha önce tamamladıkları işlerin gelişen oyuna uyumsuzluğu nedeniyle revizeler gerekti. Bu revizeler gelmeyince bu sprintte önceden tamamlanan işleri oyundan kaldırmak zorunda kaldık. Aktif üye sayısının 3 kişiye düşmesi sebebiyle ekip olarak iş yükünü en verimli şekilde paylaşmak ve iletişimi sürdürmek için yoğun çaba sarf ettik. Sürekli iletişim halinde kalarak iletişim eksikliği nedeniyle meydana gelebilecek çakışmaları engellemeye çalıştık ve bu sayede sprint planımızdaki işleri başarıyla uyguladık. Bu sprintte karşılaştığımız zorluklara rağmen, ekip olarak dayanışma içinde çalıştık ve sorunları birlikte çözme yolunda önemli adımlar attık. 
* Elde ettiğimiz dersler sayesinde, gelecek projelerimizde iletişimi daha etkin yönetmeye, iş dağılımını daha dengeli yapmaya ve revizeleri zamanında alarak çözüm odaklı bir yaklaşım benimsemeye odaklanacağız. Ayrıca, esneklik ve uyum sağlama yeteneğimizi geliştirerek zorluklarla başa çıkacak ve projelerimizi daha verimli bir şekilde yöneteceğiz.

## Sprint Notu
Bu sprintte, belirlediğimiz ürün hedeflerine ulaşarak oyunun 20 seviyelik kısa bir versiyonunu tamamladık. Oyunun kısa versiyonu sayesinde, temel oynanış mekaniklerinin doğruluğunu ve oyunculara sunulabilirliğini test etme şansı elde ettik. Kullanıcı geri bildirimlerini dikkate alarak oyunun gelişimi için önemli ipuçları ve yol haritası belirleme imkanına sahibiz.

## Product Backlog linki
[Sprint 3 - Product Backlog](https://jeweled-ceres-178.notion.site/5e0b08d75a3b41c1a741394ded1a76ee?v=3ab33d3b513a4457b0d8c779d1156a74&pvs=4) 

---